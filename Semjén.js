let semjen=" SEMJÉN ZSOLT MEGSEJTENI A SEJTHETETLENT SEMJÉN ZSOLT MEGSEJTENI A SEJTHETETLENT Budapest, 2018 A TAGADÓ, A KÖZÖMBÖS, AZ ESENDŐ ÉS A SZENT 1. A TAGADÓ Megtagadom Isten-gyermekségemet. Létem nem Isten túlcsorduló szerelme, hanem a véletlen játéka. A semmitől a semmiig öl az idő. Azután elfelejtem magam, és ők is elfelejtenek engem. (talán nem is voltam?) És lesz (ha lesz) életemből egy új élet, de ő már nem én. Ő egy új út a semmitől a semmiig. Végül az evolúció-láncnak éppen végén állók felejtik az ősplazma-testvériséget és… (esetleg önmagukat) Vagy a végtelen kozmosz, amely eddig érthetetlenül szolgálta én-tudatra lelt fiait, változtat ég-arca mosolyán, s csillag-szeme legparányibb változásával nyom nélkül törül ki minket (nem létező) emlékezetéből. Atomjaink ezután összeállnak más atomokkal (vagy nem), hogy újra játsszák a semmi játékát. A semmitől a semmiig. 2. A KÖZÖMBÖS Ágyamban asszony hasamban gombóc, röhögtet az élet ez a hülye bohóc. 7 S hogy vért hány a világ káromló szája? Mi közöm hozzá? Köpök rája! Te meg menj a… 3. AZ ESENDŐ Én azt hittem, hogy a kozmosz-végtelenség, az evolúció millió lét-féleség csúcsán álló csodacsúcs: a lét ragyogása vagyok. …de ha az anyagba-rontó földgödörbe nézek (mert én csak a pillanatban élek) félek és mindenfelé keresgéllek hogy lelkemmel lelkedhez érjek segíts rajtam, kérlek! Add, hogy meglássam az arcod, hogy veled és neked harcoljam meg a jó harcot, mert nélküled az élet halott és csak gép az agy, add, hogy megtaláljalak – ha vagy. Istenem, én emlékszem Rád az én szemem volt, mit látni csókolt a szád és én láttam nagy, kutya-hű szemed az én arcomon simított a kezed szerettél és szerettelek ismertél és ismertelek Te hű voltál én feledtelek Uram, Uram megleltelek! Szívem szívedben, szíved szívemben égett, mielőtt anyám méhében arcom az életre megérett már ismertelek Téged. 8 De ál-széppel, ál-bölccsel magamat cifráztam, megbántott testvérre sohasem vigyáztam, én akartam istenemmé lenni, el kellett lelkemben Téged temetni. Adósod lett az ember az Emberrel az el-nem-szeretett szeretettel mely mint a tej ha mellben marad s nem tapad rá mohó ajak oly iszonyúan fáj (míg hiába ráng érte más-fia száj) gennyé lesz, mert szájba nem fakadt – ember! Látod magad? Mint a mell, a gennyé rohadt tejjel úgy állunk a szeretettel. Undorba fulladva nyüszítek tisztaságodért. A hányás-szagú reggelen mikor önutálattal okádja a lelkem le magam, arcomra teszed kezed lemos békességes csended meghívsz – legyek a szented. Úgy szeretném Uram, hogy lábaidhoz hulljak, de agyamba nyúlnak sátáni ujjak, megölik bennem a szépet, az újat, az Isteni ujjat …újra és újra a porban vagyok. Ha hívsz leszek tüzes próféta-ostor, ha elhagysz, mint sáros paraszt-bocskor, ha hívsz, tűznyelven szólok míg vért hány a világ káromló szája, 9 ha elhagysz mint parázna asszony mocskos ágya, olyan leszek. A kelyhedből én is innék kereszten is Veled lennék sok ember közt persze félnék szólni talán nem is mernék Uram, Uram, hogy mehetnék? És mért pont én? És mért nem más? Ez túl kemény. Akarj inkább valami mást. Csak ne kelljen a közönyre lángolnom a jót! Csak ne kelljen Igéddel tartanom a süllyedni akaró hajót! Mondjuk, verset ír, vagy dicsér a szám, (neked úgy sincs szükséged rám) oltárodra virágért vet a kezem, vagy ás, csak menjen helyettem akárki más! Csak el ne küldj! Csak ki ne válassz! Nem megyek. Gyerek vagyok, fáradt, beteg. Nem mehetek. Nem mehetek. Uram, Uram, nem is megyek. Talán, ha majd felém járnál hozzád bújnék – Te simogatnál azt mondanád – együtt megyünk azt mondanám – Uram gyerünk! …talán ha így megkérlelnél. megkérlelnél? 10 Hisz hogy hirdesselek, azért vagyok! (Csak mihaszna szolgád vagyok.) Késtem szólni – s már a kő is dadog, Uram, Uram – itt se vagyok! Mert méltó, hogy Téged dicsérjen minden, 4. A SZENT Áldott legyen az Isten! 11 DÚDOLÓ az égben az éjben az érben a vérben a mélyben a kékben a szépben a szélben a légben a létben a lángon a fákon az ágon a lányon látod hogy látom látom és vágyom vágyom és várom várom és áldom áldom és várom várom és vágyom vágyom és látom látod hogy látom a lányon az ágon a fákon a lángon a létben a légben a szélben a szépben a kékben a mélyben a vérben az érben az éjben az égben 12 BLUES Poros grundokon lépcsőházak gangok és lichthofok dzsungelében szenilis nénik és maszatos kisiskolások közt keresgéllek, Ó Rejtőzködve Közelítő! 13 INTELEM A pásztor, kinek nem pásztora a legkisebb bárány, már közelít a farkashoz. 14 VERS Az egyetlen lánynak Tudom, hogy a csillagok alá Kezéből adattál nekem, hogy elrongyoljuk fehér párnánk, kiköpjünk egy-két meggymagot, s együtt bámuljuk az angyalok közt fölkelő Napot. 15 OLYAN Életünk olyan mint egy vers. És ha nem akkor kibírhatatlan. 16 A JÓGI ÉS A FAKÍR 1. A JÓGI A rejtőzködő Istent keresem, Csont koponyám fölött s alatt csillagok, Arcom mögött parányi kozmosz ragyogása vagyok. Én léteim mélyibe merültem, És láttam rég-léteim nagy emlék-látomását, A hangya, a kígyó s a szent Gangesz lótusz-álmodását. Én létem mélyébe leszálltam, Csukott ajkam bölcsességet hirdet, S így közelítem a közelítő Istenséget. 2. A FAKÍR Átkozott vagyok. Elárultam a csöndességet. Csalásra cseréltem bölcsességet. Átkozott vagyok, rossz mutatványos, Azt adtam el, ami örök (vagy örök körök?) Rajtam a vesztett bölcsességnek csak aszott bőre zörög. Idegen az arcom és idegenek a csillagok. Idegen a föld is, amelyen meghalok. Átkozott, átkozott vagyok. 17 A SZEMEINKEN TRÓNOLÓ SÁTÁN NÓTÁJA Én vagyok, ki a Nem vagyok. Szürcsölöm az agyatok, s azt sustorgom: nem vagyok! 18 AZ ÉN KÜLSŐ ÉS BELSŐ EMBEREM IMÁDSÁGA AZ ÉN KÜLSŐ EMBEREM IMÁDSÁGA Kisétálva Babilonból, Kimondhassam azt, hogy nem kell. Békességben önmagammal, Békességben az Istennel. Az élet teljességét akarom élni, Hogy levegőt ne az égből, de a mennyből vegyek, Ne rokkanjak én-ölő robotban, S néha habos tortát egyek. Alkothassak én örömömre, És ne csapjon senki a körmömre, Hogy mit csinálok, csak nekem jó. És tudjam mi a képzelet és mi a való, Hogy ez perc és rész, de van örök és egész, Fölöttünk egy őriző kéz, Aki hazavár. AZ ÉN BELSŐ EMBEREM IMÁDSÁGA a all allel alleluj allelujaa allelujaall allelujaallel allelujaalleluj allelujaallelujaa allelujaallelujaall allelujaallelujaallel allelujaallelujaalleluj allelujaallelujaallelujaa 19 GETSZEMÁN igen igen igen igen igen igen igen igen igen igen igen igen igen igen igen igen igen igen igen igen igen igen igen igen igen igen igen igen igen igen igen igen igen 20 NÉGYSOROS Mezítláb ülök, gyertyafényben, egymagam. Összekulcsolt kezemen szúnyog. Megcsíp. Hagyom. De „gondolataitok nem az én gondolatom, és útjaitok nem az én utam”. 21 AZ ÚR HEGYE (Keresztes Szent Jánosnak) Csönd ölelte liget. Körül cser és som, Egy kertnyi nap-csókolta paradicsom. Vadrózsa és kökénybokor, Indája bokámra hajol. Majd erdők, mohos tölgyesek, fenyvesek, Kidőlt, korhadt fák közt út már nem vezet. Aztán csak kő, kő, kő. A hegy kopár. Sziklarepedésben egy árva kis gyopár. Aztán csak szikla, szikla, szikla, És mind azt sikítja: Ember! Nincs tovább! Megállj! És egyre közelebb a világvégi táj. Felhőkbe öltözött jég-kő-hegy fejek, Mindent körülfolyó végtelen egek, Napba öltözött kék azúr, S az egekben sincs az Úr. Nap, hold, bolygók, csillagok, Kozmoszt átdöfő fénysugárba kapaszkodok, Kristály-csillagtól sebzett kezem vére az Úr hegyére hull, S a csillagokban sincs az Úr. Aztán nincs se ég, se föld, se kő, Nincs anyag, nincs tér, nincs idő, Nincs tudás, nincs törvény, nincs filozófia, Csak rossz képekben dadog a misztika. Körülöttem a semmi semmi semmi A hegyen nincs senki senki senki Túl a mindenség arcán, Állok a semmi partján. 22 Csönd. A semmi hangja. A gondolaton túlról az Úr egy angyala. Itt már egy az én és a nem én. És nincs az Úr a hegy tetején. Aztán már nem keresem az üdvösségemet. Egy van: az Urat az Úrért szerető szeretet. Közel hoztál hozzád, közel közel, S nagy szelídségben magához ölel. 23 ARS POETICA Versem Igazság-keresés. Van végső, örök Igazság. De ha nem érte imádság, Már nem misztikus, csak mesés. 24 HALÁLTÁNC Kovácsné Tóth Ilona sóhajtott egyet, lekapcsolta a recsegő vekkert és felkelt. Kivánszorgott a konyhába, feltett egy dupla kávét, kiöntötte egy félig elmosott tejes-bögrébe és szürcsölgette. Egy rész kávé, két rész levegővel, cukor nélkül. Megmosta a fogát. A szemét is kihúzta, nem túl erősen, de láthatóan. Kiment a folyosóra. Az ajtót duplára zárta, aztán visszament és megnézte, hogy jól bezárta-e. A buszon tömeg volt és fokhagyma szag. Eszébe jutott, ha nyugdíjas lesz, talán átadja valaki a helyét… persze, ha nyugdíjas lesz, akkor nem fog buszozni reggel hétkor… ha nyugdíjas lesz, akkor nemsokára meg fog halni. Erre nem szeretett gondolni, ezért inkább az előtte álló nő szemölcsét nézegette és örült, hogy neki nincs ilyen szemölcse. Az irodában beleírt egy csomó aktába, közben elmesélte a buszon kapaszkodó nő szemölcsét és a tavalyi nőgyógyászati műtétét. (Ezt minden lehető alkalommal elmesélte.) Ebédre megette a vállalati menüt, ami elég rossz volt. Négy körül hazament, csinált valami meleget és kimosott. Mosás közben arra gondolt, hogy lassan összejön a spórolt pénz egy automata mosógépre. (Az automata mosógépre minden nap gondolt 5–10 percet.) Megnézte a filmet, megmosta a fogát és lefeküdt. Bőrén érezte férje nyirkos, hideg kezét. Arra a férfira gondolt, aki a fal melletti íróasztalnál ül, majdnem szemben vele, és két hete, hogy ott van. Aztán arra, hogy iskolás volt, és volt ott egy fiú, aki szerette és mindig a kezét fogta. A fiúra már nem emlékezett, de a meleg kéz szorítására még igen. (Legalábbis annyiszor próbálta érezni, hogy azt hitte, még érzi.) Aztán a mosógépre. Az iskoláról eszébe jutott, hogy ott tanulták Kosztolányi Dezső Ilona c. versét. Ezt a verset akkor félóránként elolvasta, most már csak magában mondogatta (azt amire még emlékezett belőle). 25 Ilyenkor magát látta mint iskoláslány, és nem gondolt arra, hogy öreg, hogy konyhaszagú, és hogy ki van pakolva. Arra a férfira gondolt, aki ezt a verset írta, és költő és Kosztolányi és torokrákja volt. Aztán eszébe jutott a Mama, és hogy otthon mindig imádkoztak lefekvés előtt. Arra gondolt, hogy a világ tudósainak össze kellene ülniük, hogy megmondják kell-e imádkozni, vagy nem, és hogy van-e Isten (isten?), vagy nincs. Aztán nem gondolt az egészre, mert félt, hogy a halálra fog gondolni. Magában dúdolgatta az Ilonát, aztán már csak egyenletesen szuszogott. Kosztolányi mosógépéről álmodott. 26 INDIÁN TÖRTÉNET Vakítóan tűzött nap a Grand Canyon felett. A préri úgy hullámzott a hőségben, akár a tenger. Puszta vidék. Vörösfenyő, bozót és szikla. Az egyik fenyő mögött ember lapult. Rézbőrű harcos. Hajában hatalmas sastoll, arcán törzsi színek. Meztelen, szép bronztestére bőröv simult. Benne macheta és tomahawk. Néhány lépéssel hátrébb fehér harcos kuporgott. Övében colt, kezében könnyű Winchester. Rézbőrű harcos és fehér testvére grizzlyre vadászott. Az indián kéz és lábujjain nesztelenül kúszott előre. Izmai megfeszültek, figyelmét semmi sem kerülhette el. Nyílvesszőjét a húrra illesztette, és tovább kúszott. Hihetetlen vakmerőség nyíllal grizzlyre vadászni. A grizzly-medve a barlangi-medve rokona, ereje minden képzeletet felülmúl. Ha nem sikerül átlőnie a grizzly szívét, a vadállat cafatokra szaggatja. Erősebb, vérszomjasabb, konokabb és kitartóbb minden más állatnál. Ha elsőre nem sikerül megölni, nincs többé segítség. Az indián tovább csúszott. A bokrok között meglátott egy széttépett, kibomlott belű bölény-hullát. A grizzly idevonszolta zsákmányát. Néhány lépéssel odébb a szörnyű harc nyomait is felfedezte. Hallotta a rettenetes fogak közt recsegő csontok ropogását, és a vad morgásféle szuszogását. Tovább csúszott. Közvetlenül a medve előtt fölemelkedett. A fenevad elbődült és felágaskodott. A harcos csak a szívet rejtő bozontos szőrcsomót látta. Teljes erejéből kifeszítette a nyilát és… – Jenő, Jenő! Mit fetrengsz ott olyan hülyén? És már megint összefilcezted magad?! Gyere fel és ülj le tanulni! A grizzly lassan eltűnt bozontos szőrével, iszonyú karmaival és borzalmas fogaival együtt. Helyén már Brősz tanár úr állt, a „törtet törttel úgy szorzunk” közben, erősen fröcsögött és mérgesen nézett. A préri poros grund lett, a bölénybika horpadt lámpájú trabant combi, a musztáng kopott roller, a Grand Canyon 27 a Keleti Károly utca, Fehér testvér pedig Hofflekovics Ede az V. b-ből. Olyan volt, mintha a prérivel együtt egy kicsit ő is meghalt volna. Idegen volt minden, ellenséges és embertelen. Aztán csak normális. A grund grund, a trabant trabant, a roller roller, a Keleti Károly utca Keleti Károly utca, és Hofflekovics Ede a Hofflekovics Ede. 28 ÖNARCKÉP 1983. DEC. 5. Egy emberrel jó voltam Egy másikat szerettem Egy harmadikat pedig próbáltam szeretni Most tehát ragyogok Mint aki alamizsnát csorgatott A kolduló Krisztus lukas markába 29 MIÉRT? Lao-Ce bölcs Buddha szent Arisztotelész zseni De miért keresgélem a töredezett igazság üveg-szilánkjait mikor az Igazság már eljött? 30 KARÁCSONY Végesbe csobbanó végtelen. 31 SZENT IGNÁC IMÁJA 1. Oldalad sebébe rejtem sebeim, Véres pórusodba rettegéseim, Péntek délutánba szenvedéseim, Húsvét hajnalába reménységeim. 2. Akarom, hogy Akaratod akaratom legyen! 32 VECSERNYE Csendet zsolozsmázik az este, Istent érez az ember lelke. Csendesülök, megbékülök, melléülök. Ő sohase kiabál, éjjel is hazavár, kapujába ki-ki áll, rossz fia jön-e már? Kapun reteszt sose zár, vacsorával megkínál, éjjel-nappal hazavár. S csendesülök, éggel-földdel kibékülök, hazajövök. Istent érez az ember lelke, s csendet zsolozsmázik az este. 33 ÁMENTELENÜL Jézus, értemvérző Arcod Rúzsként kenem szét arcomon, Dicsőséged dicsőségem részeként Önmagamra aggatom. Igent mondhatok-e Rád Míg magamra nem mondok nemet? A talánok közt így tördelem Én skizofrén életemet. 34 AZ APOKALIPSZIS ANGYALA Mindig is őt vártam. Tűzözönben, villámszemekkel, izzó lángkarddal. Igazságot doboló, Haragot kiáltó, Öldöklő angyalt. Egy este megjött. Csendesen leült a konyhában. Ültünk ültünk, rám nézett és elsírta magát. 35 MELYIKET AKARJÁTOK, HOGY ELBOCSÁSSAM NÉKTEK? (Szín: kavargó por, izzadt idegenség, markoló rettegés. Napba csillogó sasok, ing alatt megbújó tőrök s csontig szakadt homlokú Jézus imádsága.) „Ünnepenként pedig egy foglyot szokott szabadon bocsátani a helytartó a sokaság kedvéért, a kit akarának. Vala pedig akkor egy nevezetes foglyuk, a kit Barabbásnak hívtak. Mikor azért egybegyülekezének, monda nékik Pilátus: Melyiket akarjátok, hogy elbocsássam néktek: Barabbást-é, vagy Jézust, a kit Krisztusnak hívnak?” És négy hang szólott: Az ördög: se Jézust, se Barabbást! A nép: Barabbást! A tanítványok: Jézust! Jézust! Az Isten: Jézust és Barabbást! 36 JEL Isten szerelmének legfinomabb jele, hogy munkálkodhatunk munkáján, és kiérdemelhetjük a kiérdemelhetetlent. 37 VASVESSZŐ A kicsukott Isten vasvesszője az a csend lesz, amellyel eltűri önmagunk istenné nyilvánítását. 38 EGY KISPAP BARÁTOMNAK Minden isten-képen túl Isten felé vezess, tudod, az ihlet kevés, sugallatot keress! A Megsejthetetlen Nyilvánvalóra figyelj, s a világon stigmaként ég az Isten-i jel. S ne káromold bennük a Lelket, kiket a hegy másik oldalán vezet, hisz jöhet üzenet. Mert kadhordozóival töreti azokat a bűnben formált kézelt-isten-bálványokat. (1985. febr. 12.) JELMONDAT Megsejteni a Sejthetetlent 1985. FEBRUÁR 12. ESTE, HAZAFELÉ Egy kutya megfagy a fagyban. Átkozott legyek mikor verset faragok! 39 Ó Egy mosolyodban, ahogy oldalt nézel egy pihében, egy képben egy szellőben mindenben és akármiben ó tettenért Mennyország! 40 Amint a Háromkirályok ajándékul ajándékaid letették jászolod elé, úgy én is ezeket a verseket. 41 TARTALOM Előszó 5 A tagadó, a közömbös, az esendő és a szent 7 Dúdoló 12 Blues 13 Intelem 14 Vers 15 Olyan 16 A jógi és a fakír 17 A szemeinken trónoló sátán nótája 18 Az én külső és belső emberem imádsága 19 Getszemán 20 Négysoros 21 Az Úr hegye 22 Ars poetica 24 42 Haláltánc 25 Indián történet 27 Önarckép 1983. dec. 5. 29 Miért? 30 Karácsony 31 Szent Ignác imája 32 Vecsernye 33 Ámentelenül 34 Az apokalipszis angyala 35 Melyiket akarjátok, hogy elbocsássam néktek? 36 Jel 37 Vasvessző 38 Egy kispap barátomnak 39 Ó 40 43 A 80-as évek elején a hidegkúti egyházközséghez tartozó formálódó fiatal közösségben születtek Semjén Zsolt versei, melyeket barátai Próbálkozások Krisztus dicsérete címmel nyomtatásban is megjelentettek. © Dr. Semjén Zsolt © Előszó: Sajgó Szabolcs SJ Kiadó: dr. Legeza László ISBN 978-615-80528-6-3 Nyomdai munkák: Prime Rate Kft., Budapest (2018) Felelős vezető: dr. Tomcsányi Péter ügyvezető igazgató"